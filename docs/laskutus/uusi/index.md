## Uusi lasku

![](uusi.png)

Muokataksesi asiakkaasta tallennettuja yhteystietoja valitse asiakkaan nimen oikealla puolella oleva kuvake. Jos haluat kirjoittaa yksittäisen laskun lisäämättä asiakasta asiakasrekisteriin, tai jos haluat lähettää yksittäisen laskun toiseen osoitteeseen, muokkaa suoraan kohtia **Nimi ja osoite** tai **Sähköposti**

**Laskutus** kentän vierestä valitaan **kieli**, **laskun toimitustapa** sekä **kirjausperuste**.

Laskulle tehdään kirjanpidossa jaksotus toimituspäivämäärän tai toimitusaikavälin mukaan. Jos valitset **Suoriteperusteisen laskun**, kirjataan lasku toimituspäivälle. **Otsikko** tulostuu laskulle sekä toimii kirjanpidossa tositteen otsikkona.

Voit lisätä tuoterekisterin tuotteita napsauttamalla tuoteluettelon riviä. Voit myös syöttää laskun rivitiedot suoraan ruudukkoon. Jos syötät luvun **yhteensä**-sarakkeeseen, laskee ohjelma nettoyksikköhinnan.

**Lisätiedot**-välilehdelle syötetty teksti tulostuu laskulle. **Saate**-välilehden teksti on saatteena sähköpostilla lähetettävälle laskulle.

* **Tallenna luonnoksena** tallentaa laskun keskeneräisenä. Voit palata muokkaamaan sitä myyntiluettelon *Luonnokset*-välilehdeltä
* **Tallenna valmiina** tallentaa laskun *Lähtevät*-välilehdelle. Laskua ei vielä lähetetä eikä viedä kirjanpitoon.
* **Näytä** avaa laskun esikatseluun. Huomaa, ettei uudella laskulla ole vielä viite- eikä laskunumeroita.
* **Tallenna ja tulosta** tulostaa laskun ja tallentaa sen kirjanpitoon. Toimitustavasta riippuen tässä voi olla myös *Tallenna ja lähetä* tms.

!!! note "Laskujen numerointi"
    Lasku saa laskunumeron vasta toimitusvaiheessa. Näin varmistetaan, että laskujen numerot muodostavat yhtenäisen juoksevan sarjan ilman päällekkäisyyksiä, vaikka useampi lasku olisi muokattavana samaan aikaan.

## Mallilasku

![](mallilasku.png)
