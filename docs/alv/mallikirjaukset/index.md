# Arvonlisäveron mallikirjaukset

Kaikki arvonlisäverolliset kirjaukset kannattaa aina tehdä [Kirjausapurilla](/kirjaus/apuri). Huomaa, että verokäsittelyn kannalta ei ole olennaista, mille tilille kirjaus tehdään, vaan että kirjaukselle määritellään oikein arvonlisäveron valinnat!

Kirjausapuri muodostaa Kirjausapurin ruudun alalaidassa olevan kirjausehdotuksen automaattisesti, kun käyttäjä on tehnyt oikeat arvonlisäveroon liittyvät valinnat (**alv-laji** ja **alv-prosentti**).

Kitupiikki muodostaa tulokirjaukset myös [Kitupiikin laskutuksella](/laskutus) laadituista laskuista kaikille laskutuksessa valittavissa oleville arvonlisäverolajeille.

## Kotimaan ostot

![](nettoosto.png)

Nettokirjausmenettelyssä arvonlisäveron osuus kirjataan erikseen alv-saamisiksi. Voit syöttää kohtaan **Määrä** verollisen kokonaismäärän tai kohtaan **Veroton** verottoman nettomäärän.

![](bruttoosto.png)

Bruttokirjausmenettelyssä ostotilille kirjataan verollinen määrä, ja vasta arvonlisäveroilmoitusta laadittaessa veron osuus siirretään alv-saamiksiksi.

## Kotimaan myynti

![](nettomyynti.png)

Nettokirjausmenettelyssä arvonlisäveron osuus kirjataan arvonlisäverovelkaan. Voit syöttää kohtaan **Määrä** verollisen kokonaismäärän tai kohtaan **Veroton** verottoman nettomäärän.

![](bruttomyynti.png)

Bruttokirjausmenettelyssä myyntitilille kirjataan verollinen määrä, ja vasta arvonlisäveroilmoitusta laadittaessa veron osuus siirretään alv-velaksi.

## Veroton myynti

![](nollamyynti.png)

Alv-lajia **Veroton** käytetään verottomaan myyntiin (esim. terveydenhuoltopalvelut) tai kun myyjä ei ole alv-velvollinen. **Nollaverokannan alainen myynti** koskee [erikseen määriteltyjä tilanteita](https://www.edilex.fi/verohallinnon_ohjeet/2014_0627.html#4.2 Nollaverokannan alaiset myynnit ja yritysj%C3%A4rjestelyt), joissa myynnistä ei suorita veroa, mutta hankinnoista saa vähentää arvonlisäveron.

## Verottomat ostot

Alv-lajia **Veroton** käytetään kaikkiin ostoihin, joista ei voi tehdä alv-vähennystä.

## Marginaaliverotusmenettely

[Marginaaliverotusmenettelyssä](https://www.vero.fi/syventavat-vero-ohjeet/ohje-hakusivu/48682/k%C3%A4ytettyjen-tavaroiden-sek%C3%A4-taide--ker%C3%A4ily--ja-antiikkiesineiden-marginaaliverotusmenettely/) vero maksetaan ainoastaan voittomarginaalista. Kitupiikki tukee Verohallinnon ohjeessa kuvattua yksinkertaistettua menettelyä.<span class=ver>1.3<span class=selite>Kitupiikin versiosta 1.3 lähtien</span></span>

![](marginaaliosto.png)

![](marginaalimyynti.png)

Kitupiikki laskee alv-ilmoitusta tehtäessä verokauden voittomarginaalin. Voittomarginaalilaskelma löytyy alv-erittelyn loppupuolelta.

![](marginaalilaskelma.png)

Tavarakohtaisessa menettelyssä tulee tavaraa myytäessä kirjata tavaran ostohinta verottomaksi ja voittomarginaali verolliseksi (esimerkiksi käynnistämällä Kirjausapuri kaksi kertaa samaa tositetta kirjattaessa.)

## Rakennusalan käännetty arvonlisäverovelvollisuus

![](rakennusosto.png)

![](rakennusmyynti.png)

Valintaa **Ei oikeuta alv-vähennykseen** käytetään silloin, jos ostaja ei ole oikeutettu tekemään alv-vähennystä (esimerkiksi henkilöstön virkistysmökin kunnostaminen).

## Yhteisöhankinnat

![](palveluosto.png)

Maksettu määrä kirjataan kohtaan **veroton**, ja **alv-prosentti** on suomalaisen arvonlisäveron prosentti.

## Yhteisömyynti

![](yhteisomyynti.png)

Yhteisömyynnissä ostaja maksaa arvonlisäveron. Myyjän tulee antaa myös [kuukausittainen yhteenvetoilmoitus](https://www.vero.fi/syventavat-vero-ohjeet/ohje-hakusivu/48617/arvonlisaveron_yhteenvetoilmoituksen_an/).

## Maahantuonti

![](tuontialv.png)

<a href="https://www.vero.fi/yritykset-ja-yhteisot/tietoa-yritysverotuksesta/arvonlisaverotus/ulkomaankaupan_arvonlisaverotus/maahantuonnin-arvonlisavero/" target="_blank">Maahantuonnin arvonlisävero</a> ilmoitetaan kausiveroilmoituksessa. Ostolaskun yhteydessä kirjaus tehdään valinnalla **Tavaroiden maahantuonti EU:n ulkopuolelta**. Jos ostolasku on jo kirjattu verottomana, voidaan tullauspäätös kirjata myöhemmin valinnalla **Tavaroiden maahantuonti, veron kirjaus**

## Kirjaaminen ilman kirjausapuria

[Ilman Kirjausapuria](/kirjaus/kasin) kirjattaessa verolaji ja -prosentti on valittava erikseen. Ole huolellinen!

![](alvvalinta.png)

* **Veronalainen määrä** tarkoittaa arvonlisäveron perustetta. Bruttokirjauksessa summa kirjataan alv-tiedolla *Verollinen myynti(brutto)* ja *veronalainen määrä*. Nettokirjauksessa tähän kirjataan veroton (netto)summa.
* **Veron määrä** tarkoittaa maksettavaa arvonlisäveroa: nettokirjauksessa tähän kirjataan maksettava vero eli brutto- ja nettosummien erotus.
* **Vähennettävä määrä** tarkoittaa ostojen kirjauksessa arvonlisäverosta vähennettävää määrää.
* **Kohdentamaton maksuperusteinen alv** tarkoittaa maksua odottavaa veroa
