# Ominaisuuksia

Kitupiikki taitaa tietenkin sellaiset perusasiat kuin päiväkirja, pääkirja, tase ja tuloslaskelma, tositteiden kirjaaminen, selaaminen ja hakeminen sekä budjetin laatiminen ja seuranta. Mutta lisäksi...

## Kitupiikki neuvoo
![](aloitus/vinkit7.png)

Aloitusikkunassa Kitupiikki vinkkaa ajankohtaisista tehtävistä, kuten tilinpäätös tai alv-ilmoitus. Muutenkin ohjelma neuvoo aina matkan varrella.

## Sähköinen kirjanpito
![](karuselli/1pdf.png)

Tositteet voi tuoda pdf- tai jpg-muodossa. Tietoja voi tuoda pdf-muotoisista tositteista, csv-tiedostoista, TITO-muotoisista tiliotetiedostoista ja [palkka.fi-palvelusta](https://palkka.fi). Kirjanpidosta ja sähköisistä tositteista muodostetaan sähköinen arkisto. Arkiston muuttumattomuus varmistetaan sha256-tiivisteillä.

## Laskutus
![](laskutus/uusi/uusi.png)

Kitupiikillä voit laatia laskuja ja lähettää laskuja suoraan sähköpostilla. Voit muodostaa myös Finvoice-verkkolaskuja. Laskujen tiedot siirtyvät suoraan kirjanpitoon. Ohjelmassa on reskontrat niin myynti- kuin ostolaskuillekin sekä laskutuksen tehdyn myynnin raportointi nimikkeiden mukaan.

## Tilinpäätöksen muodostaminen
![](tilikaudet/tilinpaatos/muodostaminen.png)

Kitupiikillä voit laatia koko tilinpäätöksen. Ohjelmassa on valmiit pohjat pien- ja mikroyritysasetuksen (PMA) mukaisille liitetiedoille.

## Tilikartat ja raportit muokattavissa
![](maaritykset/tilikartta/tilikartta1.png)

Voit muokata tilikartat ja raportit mieleisiksesi. Muokatun tilikartan voit tallentaa ja ottaa käyttöön toisessa kirjanpidossa. Raportit saa tallennettua myös pdf-, html- ja csv-muotoon.


## Arvonlisäveron käsittely ohjaustiedoilla
![](alv/mallikirjaukset/alvvalinta.png)

Tilejä ei tarvitse eritellä verokannoittain, koska arvonlisävero määritetään viennin tietoihin.  Kitupiikki tukee kaikkia alv-ilmoituksen verotyyppejä, myös maksuperusteisesti tilitettävää arvonlisäveroa. Alv-kauden päätyttyä saat Kitupiikistä suoraan alv-ilmoitukseen tarvittavat tiedot.

## Avoimen lähdekoodin kirjanpitäjä

Kitupiikin lähdekoodi on julkisesti saatavilla osoitteessa <https://github.com/artoh/kitupiikki>. Ohjelmaa saa käyttää, kopioida, muokata ja levittää ilman maksua, katso [lisenssi](lisenssi).

!!! info "Ei takuuta"
    Saat ohjelmiston käyttöösi täysin ilman maksua.
    Kitupikki-ohjelmaan ei sisälly minkäänlaista takuuta ohjelma toimivuudesta tai soveltuvuudesta. Ohjelma on testattu huolellisesti, mutta siinä voi silti olla virheitä ja ohjelman käyttäjä ottaa vastuun ohjelman mahdollisesti aiheuttamista vahigoista.
